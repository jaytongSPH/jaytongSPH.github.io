---
layout: post
title: 唐詩宋詞節選其一
category: 詩詞
keywords: 唐詩宋詞
---


《秋夕》  
杜牧  
银烛秋光冷画屏，  
轻罗小扇扑流萤。  
__天阶夜色凉如水__，  
__坐看牵牛织女星__。  

《山园小梅》  
林圃  
众芳摇落独暄妍，  
占尽风情向小园。  
__疏影横斜水清浅__，  
__暗香浮动月黄昏__。  

《寄黄几复》  
黃庭堅  
我居北海君南海，  
寄雁傳書謝不能。  
__桃李春風一杯酒__，  
__江湖夜雨十年燈__。  
持家但有四立壁，  
治病不蘄三折肱。  
想得讀書頭已白，  
隔溪猿哭瘴溪藤。  

《题鹤林寺僧舍》  
李涉  
终日昏昏醉梦间，  
忽闻春尽强登山。  
__因过竹院逢僧话__，  
__又得浮生半日闲__。  

《苏溪亭》  
戴叔伦  
蘇溪亭上草漫漫，  
誰倚東風十二闌。  
__燕子不歸春事晚__，  
__一汀煙雨杏花寒__。  

《宿骆氏亭寄怀崔雍崔兖》  
李商隱  
竹塢無塵水檻清，  
相思迢遞隔重城。  
__秋阴不散霜飞晚__，  
__留得枯荷听雨声__。  


	





