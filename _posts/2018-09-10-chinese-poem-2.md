---
layout: post
title: 唐詩宋詞節選其二
category: 詩詞
keywords: 唐詩宋詞
---

《一剪梅》  
蔡伸  
堆枕烏雲墮翠翹。  
午夢驚回，滿眼春嬌。  
__嬛嬛一裊楚宮腰__。  
那更春來，玉減香消。  
__柳下朱門傍小橋__。  
幾度紅窗，誤認鳴鑣。  
斷腸風月可憐宵。  
忍使恹恹，兩處無聊。  

《臨江仙——夜飲東坡醒復醉》  
蘇軾  
夜飲東坡醒復醉，歸來彷彿三更。  
家童鼻息已雷鳴。  
敲門都不應，倚杖聽江聲。  
__長恨此身非我有，何時忘卻營營__。  
夜闌風靜縠紋平。  
__小舟從此逝，江海寄餘生__。  

《臨江仙——送錢穆父》  
蘇軾  
一別都門三改火，天涯踏盡紅塵。  
亦然一笑作春溫。  
__無波真古井，有節是秋筠__。  
惆悵孤帆連夜發，送行淡月微雲。  
尊前不用翠眉顰。  
__人生如逆旅，我亦是行人__。  

《海棠》  
蘇軾  
東風裊裊泛崇光，  
香霧空蒙月轉廊。  
只恐夜深花睡去，  
故燒高燭照紅妝。  



